# Όνομα: Σάμιος Γεώργιος
# ΑΜ: Π2020023
# Μάθημα: Επικοινωνία ανθρώπου-υπολογιστή
| Εβδομάδα | Παραδοτέο |
| --- | --- |
| 1 | Εισαγωγή / 1ο παραδοτέο |
| 2 | Άσκηση γραμμής εντολών / 2ο παραδοτέο |
| 3 | - |
| 4 | - |
| 5 | - |
| 6 | - |
| 7 | - |
| 8 | - |
| 9 | - |
| 10 | - |
| 11 | - |
| 12 | - |

# Εισαγωγή / 1ο παραδοτέο
# Στόχοι
Μέσα απο το παρόν μάθημα, έχω σαν στόχο καταρχάς, την καλύτερη σφαιρική κατανόηση της διάδρασης μεταξύ του ανθρώπου και του υπολογιστή. Δηλαδή, πως δημιουργείται μια εύχρηστη διεπαφή, ενα εύχρηστο site, αλλά και οτιδήποτε σχετίζεται με την διάδραση και επικοινωνία του χρήστη με έναν υπολογιστή. Στη συνέχεια, επιθυμώ να αποκομίσω γνώσεις μέσα απο την εξάσκηση με διάφορες γλώσσες προγραμματισμού, ώστε μελλοντικά να έχω την δυνατότητα να δημιουργήσω διάφορα εργαλεία που σχετίζονται με την ανθρώπινη και υπολογιστική διεπαφή, αλλά και την βελτιστοποίηση ήδη υπαρχόντων. Για παράδειγμα, θα ήθελα να κατακτήσω τη γνώση η οποία θα με βοηθήσει να δημιουργήσω μια ιστοσελίδα η οποία είναι -εκτός των άλλων ελκυστική- χρήσιμη στην καθημερινότητα του εκάστοτε χρήστη, όπως μια ιστοσελίδα πρόβλεψης καιρού, ισοτιμίας νομισμάτων και άλλα συναφή αντικέιμενα που διευκολύνουν και βοηθούν τον άνθρωπο στη καθημερινή ζωή του. Οι στόχοι μου δεν περιορίζονται μονάχα στη βοήθεια του ανθρώπου στη καθημερινή ζωή και τις ιστοσελίδες, αλλά παραδειγματικά, στη ψυχαγωγία του χρήστη και σε πολλές ακόμη πτυχές, μέσω web extensions, χρήσιμων εφαρμογών και άλλα.
# Ανάγκες
Εν συντομία, ως ανάγκες, θεωρώ πως χρειάζεται προσωπικά, να εμβαθύνω αρκετά στη μελέτη των διδακτέων εργαλείων, αλλά να ερευνώ και μόνος μου για διάφορα πράγματα τα οποία μπορούν να με βοηθήσουν στην επίτευξη των στόχων μου, ενώ μια ακόμη ανάγκη, είναι η υποστήριξη απο τον/τους καθηγητή/τες του μαθήματος, σε τυχόν απορίες που είναι φυσικό να προκύψουν, μιας και έρχομαι σε επαφή με το συγκεκριμένο μάθημα για πρώτη φορά.

# Άσκηση γραμμής εντολών / 2ο παραδοτέο
Απο την λίστα warm-up, επέλεξα να υλοποιήσω την άσκηση η οποία ζητούσε να βρούμε πληροφορίες καιρού για τον τόπο καταγωγής μας, αλλά και έναν προορισμό στον οποίο θέλουμε να ταξιδέψουμε, ώστε να εξοικειωθώ με την χρήση της γραμμής εντολών. Συγκεκριμένα, για τον τόπο καταγωγής, βρήκα πληροφορίες καιρού για το νησί της Καλύμνου και όσον αφορά τον καιρό του προορισμού στον οποίο θα επιθυμούσα να ταξιδέψω επέλεξα το Ιρκούτσκ της Ρωσίας. Όπως φαίνεται και στο asciicast μου, οι πληροφορίες εμφανίζονται στο τερματικό με την χρήση κοινών συμβόλων του πληκτρολογίου (για παράδειγμα, οι ακτίνες του ήλιου αναπαριστώνται με πλαγιοκαθέτους και παύλες). Παρακάτω, παραθέτω το link του asciicast μου, καθώς και τις πηγές τις οποίες συμβουλεύθηκα ώστε να περατώσω την άσκηση. Σημεωτέον δε, πως κατά την έναρξη της εγγραφής του terminal, έθεσα τον χρόνο αδράνειας (idle time) στα 0.4 δευτερόλεπτα ώστε να αποφευχθούν τυχόν μακροσκελή κενά. Αυτό, έγινε δυνατό με την χρήση του flag -i <sec>. Για παράδειγμα, η απλή εγγραφή του terminal γίνεται με την εντολή asciinema rec, ωστόσο στην περίπτωση μου, για να προσθέσω και τον χρόνο αδράνειας, πληκτρολόγησα asciinema rec -i 0.4. Τα εργαλεία που χρησιμοποίησα είναι τα curl, wttr.in και v2.wttr.in. Συγκεκριμένα, το v2.wttr μας δίνει αναλυτικότερες πληροφορίες καιρού, όπως κατεύθυνση ανέμου, βαρομετρικό εν αντιθέσει με το wttr.
### [Asciicast 2ου παραδοτέου](https://asciinema.org/a/8gyDS5GY9ecckLa78eeIYOQSa)
### [curl/wttr.in/v2.wttr.in](https://github.com/chubin/wttr.in)
### [Asciicast idle time](https://asciinema.org/docs/usage)
 
